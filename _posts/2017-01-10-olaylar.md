---
layout: post
title: Olaylar
date: 2017-01-10 17:30:00
tags: [Javascript olaylar,Javascript dersleri,Javascript events]
comments: true
show-share: true
---

Merhabalar, JavaScript'te düzenli ifadeler yazımızdan sonra JS'de olaylar konusunu anlatmaya çalışacağız. JavaScript olay yönelimli bir dil olduğundan bu konu çok önemlidir.

### Olay(event) nedir ?

Genellikle kullanıcı tarafından yapılan bir eylemdir diyebiliriz. Örneğin mouse'a tıklanması, enter tuşuna basılması, sayfanın açılıp kapanması birer olaydır. Bir olay gerçekleştiğinde bir fonksiyonun devreye girmesini istiyorsak o elemana bir olay yönlendiricisi(event handler) ekleriz. Bir örnekle başlayıp JS'de mevcut olan olayları göstermeye çalışacağım.

```html
<html>
	<head>
	<style type="text/css">

	</style>
	<script type="text/javascript">

		function olay(event) {
		document.write(event.type+" "+event.button+" "+event.target.id+" "+event.timeStamp); 

}		

	</script>
	</head>
	<body onclick="olay(event)">
	<div id="ornek">Tikla!</div>
	</body>
	</html>
  ```
  
Yukarıdaki örnekte bir div elemanına onclick olay yönlendiricisi ile bir fonksiyon belirttik. Bu fonksiyon parametre olarak event nesnesini alıyor. Event nesnesinin ne olduğuna birazdan değineceğiz. onclick attribute'u, o elemana tıklandığında gerçekleşir. Dolayısıyla biz Tikla! yazısına tıkladığımız zaman olay fonksiyonu çalışıyor. Bu fonksiyon da görüldüğü gibi ekrana Tikladiniz! uyarısını veriyor.

Yukarıda bahsettiğimiz event nesnesi, olay gerçekleştiğinde fonksiyona parametre olarak giden, nesneye ait özellik ve metotlara sahip olan bir nesnedir. Event nesnesinin bazı özellikleri :

* type

Olayın türünü bulmamızı sağlar.

* target

Olayı hangi HTML elemanının gerçekleştirdiğini bulmamızı sağlar.

* timeStamp

Olayın oluştuğu zamanı milisaniye cinsinden geriye döndürür.

* button

Hangi mouse tuşuna basıldığını bulmamızı sağlar. Sol tuşa basılırsa 0, orta tuşa basılırsa 1, sağ tuşa basılırsa 2 değerini geriye döndürür.

Normalde event nesnesinin birçok özellik ve metotları mevcut. Ancak ben burada bizim kullanacağımız birkaç tanesini örnek olması amacıyla gösterdim.

Bu özelliklere ise daha önce gördüğümüz gibi event.ozellik şeklinde erişmemiz mümkündür.

### Olaylar

onclick, onmousedown, onmouseover gibi olay yönlendiricileri birer olay değildir. Başına on eki getirilenler birer olay yönlendiricisidirler. Örneğin click olayı mouse'a tıklandığında gerçekleşir. onclick ise mouse'a tıklandığında gidilecek fonksiyonu belirtmek için kullanılır. Şimdi bu olay yönlendiricilerinin birkaçını gösterip örnek yapalım.
Mouse Olayları

* onclick

Yukarıdaki örnekte yaptığımız gibi mouse'un sol tuşuna basıldığında meydena gelir.

* ondblclick

İsminden de anlaşılacağı gibi nesneye 2 kere tıklanıldığında meydana gelir.

* mousedown

Mouse'un bir tuşuna basıldığında meydana gelir. Onclick'ten farkı yalnız mouse'un sol tuşuna karşı hassas olmamasıdır.

* onmouseup

Mouse'un, basılan bir tuşunun bırakılması halinde meydana gelir.

* onmouseover

Mouse işaretçisini bir nesne üzerine getirdiğiniz zaman meydana gelir.

* onmousemove

Mouse işaretçisini bir nesne üzerinde gezdirdiğimiz zaman meydana gelir.

* onmouseout

Mouse işaretçisi bir nesne üzerinden çıktığında meydana gelir.

### Klavye Olayları

* onkeydown

Klavyeden bir tuşa basıldığı zaman meydana gelie.

* onkeypress

Klavyeden bir tuşa basıldığı zaman meydana gelir.

* onkeyup

Klavyede basılı tutulan bir tuş bırakıldığı zaman meydana gelir.

### Sayfa/nesne Olayları

* onload

Bir elementin yüklenmesi bittiğinde meydana gelir.

* onunload

Bir nesnenin yüklenmesi bittikten sonra kaldırılması onunload olayını tetikler.

* onerror

Bir nesne yüklenirken hata ile karşılaşıldığında meydana gelir.

Şimdi bu verdiğimiz olay yönlendiricileri ile ilgili örnek verelim.

```html
<html>
	<head>
	<style type="text/css">

	</style>
	<script type="text/javascript">

		function olay(event) {
		alert("tikladiniz!");
	}
	</script>
	</head>
	<body onmousemove="olay(event)">
	<div id="ornek">Tikla!</div> <!-- mouse işaretçisi üzerine geldiğinde fonksiyon çalıştırılır.-->
	</body>
	</html>
  ```
  
  Yukarıdaki örnek için gereken açıklamayı kod içerisinde yaptım.
  
  ```html
  <html>
	<head>
	<style type="text/css">

	</style>
	<script type="text/javascript">
	var a=0;
	function olay(event) {
	event.target.innerHTML=a; //event.target bize element nesnesini veriyor. element.innerHTML ile de bir HTML elemanının içeriğini değiştirebiliyoruz.
	a++;
	}

	</script>
	</head>
	<body >
	<div id="ornek" onmousemove="olay(event)">ss
	</div>
	</body>
	</html>
  ```
  
Bu örnekte de yukarıdaki gibi event.target'ın bir özelliğini kullandık. Bu da tahmin edeceğiniz gibi event.target ile ulaşmış olduğumuz HTML elemanının içeriğini değiştirmemize olanak sağlıyor.
  
```html
<html>
<head>
<script type="text/javascript">
	var a=0;
	function olay(event) {
		document.getElementById("ornek").innerHTML="Sayfa yuklendiginde degisecek.";
	}

</script>
</head>
<body onload="olay(event)">
<div id="ornek">Sayfa yüklenmeden değişmez.
</div>
</body>
</html>
```

document.getElementById'yi daha önce görmüştük. Id'si ornek olan elemana erişmemize olanak sağlıyor. Bunun da içeriğini innerHTML ile değiştiriyoruz.

Bu dersimizde genel olarak event nesnesinden ve olayların işleniş mantığından bahsetmeye çalıştım. Aslında çok fazla olay var ancak buraya hepsini yazmak çok zor. İsterseniz [bu](http://www.w3schools.com/jsref/dom_obj_event.asp) adresten hepsine göz atabilirsiniz. Bir sonraki dersimizde görüşmek dileğiyle..
