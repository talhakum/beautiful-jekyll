---
layout: post
title: İnomera Java Yazılım Akademisi
subtitle: İnomera'da staj
date: 2017-08-27 09:35:00
tags: [İnomera java yazılım akademisi,inomera staj,inomera yazılım akademisi,inomera,inomera arge]
comments: true
show-share: true
---

<p align="center">
  <img src="https://raw.githubusercontent.com/talhakum/talhakum.github.io/master/img/inomera_resized_logo.png"/>
</p>


Bu yaz katılma fırsatı bulduğum İnomera Java Yazılım Akademisinde 10 haftayı geride bıraktık. Bu sürece kadar yaptıklarımız hakkında biraz yazmak istedim. 

İnomera, 2008 yılında start-up olarak kurulan bir ar-ge ve yazılım firması. Lokasyonu Boğaziçi Üniversitesi Teknoparkında yer almakta. 

11 senedir geleneksel olarak Üniversite öğrencileri için öncesinde eğitim ve sonrasında staj programı yapılıyor. Bu sene 19 Haziran'da başladığımız programa, staj yaparak devam ediyoruz.

Toplam 10 gün süren eğitim programında hocamız, Java üstadı Akın Kaldıroğlu'ydu. Nesneye Yönelik Programlama, Threads, JDBC, Transactions, JPA, Servlets, JSP, MVC kavramı ve Spring olmak üzere yoğun bir eğitim gördük. Burada, senelerdir eğitmenlik yapan Akın hocamızdan ders almanın avantajını yaşadık.

Eğitim programından sonra bizlere, şirketin çalışma alanları olan telekomünikasyon, e-Ticaret, Netmera ve native uygulama alanlarının ve bu alanlarda kullanılan teknolojilerin tanıtımı yapıldı. Bizden, bu alanlardan çalışmak istediklerimizi tercih etmemiz beklendi. Ben de şirketin bir ürünü olan Netmera projesinde çalışmak istediğimi tercih ettim.

Ertesi gün bizim yaptığımız tercihler de göz önünde bulundurularak çalışacağımız alanlar belirlendi. Ben de o tarihten beri Netmera projesinde çalışıyorum.

Geçtiğimiz hafta bütün stajyerlerle kimlerin part-time olarak devam edip etmeyeceğini belirlemek için ayrı ayrı görüşme yapıldı. 12 kişi başladığımız bu programa neredeyse hepimiz hafta içi 2-3 gün gelerek devam edeceğiz. 

Önümüzdeki senelerde İnomera Java Yazılım Akademisine başvurmayı düşünenlere benim önerim, eğer Java'yı ya da native uygulama geliştirmeyi seviyorlarsa kesinlikle başvuru yapmalarıdır. 

Bunun dışında kafasında soru işareti olanların da sorularını cevaplayabilirim.

Hoşça kalın..
